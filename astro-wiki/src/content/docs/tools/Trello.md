---
title: "Trello"
description: ""
tags: []
draft: false
order: 2
slug: "Trello"
---

Link: https://trello.com/w/schroedingerhataps

## Panoramica Generale
Trello è il nostro strumento principale per il project management. Qui sono organizzate tutte le **board dei progetti operativi**, ciascuna contenente i task relativi a un progetto specifico.

### Board Operative
Abbiamo numerose board dedicate a progetti operativi, come: [**SH Local Group**](https://trello.com/b/o3qQISuu/sh-local-groups) o [**Association**](https://trello.com/b/jGv9hC6C/association). Queste board sono utilizzate per gestire i task e le attività quotidiane dell'associazione. Ogni board ha un**obiettivo** specifico, che guidano le attività.

### Board "Intake"
La **board "Intake"** è il punto in cui chiunque può inserire idee o task da discutere. Man mano che gli altri task vengono completati, le idee dalla board "Intake" vengono spostate nelle board operative per essere sviluppate. Questa board è fondamentale per raccogliere e valutare nuove proposte.

### Progetti di Tipo "Codice"
Alcune board sono dedicate a progetti con un progetto codice (solitamente su [GitHub](https://github.com/schroedinger-hat)) con una **vision** ben definita, che possono portare un valore significativo a lungo termine. Progetti come "browser" o "daje" al momento non hanno una vision futura o una prospettiva a lungo termine quindi non sono stati inseriti in questa categoria. Questi progetti sono gestiti in modo diverso e non seguono le stesse procedure delle board operative.

## Come leggere una board

### Board

Prendiamo come esempio la board "Association". È strutturata secondo il modello **Kanban**, con le seguenti liste:
- **To Do**
- **Doing**
- **Feedback**
- **Done**

### Lista "To Do"
Tutti i task operativi iniziano qui. Il numero massimo di task in questa lista è fissato a **15** per evitare sovraccarico e mantenere un flusso di lavoro gestibile.

### Lista "Doing"
I task in lavorazione restano qui. Anche se non hanno una scadenza precisa, vengono periodicamente controllati per assicurarsi che non rimangano **bloccati** o inattivi troppo a lungo.

### Lista "Feedback"
Se un task necessita di un riscontro dalla community, viene spostato nella lista "Feedback". Qui può restare in attesa finché non arriva un feedback adeguato oppure richiede un follow-up.

### Lista "Done"
Una volta completato, il task viene spostato nella lista "Done". È importante aggiungere un commento finale che descriva cosa è stato fatto, per mantenere traccia delle attività concluse.

### Procedura per i Task
1. **Lettura e Comprensione**: Quando un task viene scelto, si legge la descrizione. Se qualcosa non è chiaro, si può lasciare un commento per chiedere chiarimenti.
2. **Assegnazione**: Se il task è compreso, si può assegnarsi la card, diventando l'**owner** del task.
3. **Spostamento a Doing**: Una volta assegnato, il task viene spostato dalla lista "To Do" a "Doing".
4. **Aggiornamento dello Stato**: Durante il lavoro, è importante aggiornare lo stato del task. Se ci sono problemi o si ha bisogno di aiuto, è possibile lasciare un commento per chiedere supporto.
5. **Completamento**: Una volta terminato il task, si sposta la card nella lista "Done" e si aggiunge un commento finale per descrivere cosa è stato fatto.